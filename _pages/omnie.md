---
permalink: /
title: "Adrian Kędzior – tłumaczenia z języków chińskiego, angielskiego i chorwackiego"
author_profile: true
redirect_from: 
  - /about/
  - /about.html
---

Nazywam się Adrian Kędzior i zawodowo zajmuję się tłumaczeniem języków: chińskiego, angielskiego i chorwackiego. Konkretne pary językowe, w których pracuję, to **angielski > polski**, **polski > angielski**, **chiński > polski**, **chiński > angielski**, **chorwacki > polski** oraz **polski > chorwacki**.

Jestem magistrem **sinologii** oraz **językoznawstwa ogólnego** Uniwersytetu Jagiellońskiego. Posiadam również licencjat z kierunku **filologia angielska, specjalność tłumaczeniowa z językiem chińskim** na Uniwersytecie Śląskim w Katowicach. Obecnie jestem również studentem piątego roku **filologii słowiańskiej** Uniwersytetu Jagiellońskiego na specjalności kroatystyka. W trakcie studiów licencjackich odbyłem również półroczne stypendium na Northeastern University (东北大学) w Shenyangu w Chinach, w prowincji Liaoning.

Tłumaczeniami zajmuję się zawodowo od 2020 roku. Początkowo były to tylko tłumaczenia pomiędzy angielskim i polskim, jednak szybko rozszerzyłem swoje usługi o język chiński, zarówno w piśmie tradycyjnym, jak i uproszczonym. Niedawno do tego grona dołączył język chorwacki, w którym dalej rozwijam swoje kompetencje na Uniwersytecie Jagiellońskim.

Moje doświadczenie obejmuje przede wszystkim **tłumaczenia pisemne**, zarówno **użytkowe** (instrukcje obsługi, strony internetowe, gry komputerowe), jak i **specjalistyczne** – tłumaczyłem m. in. artykuły naukowe publikowane w międzynarodowych czasopismach, książki popularno-naukowe i monografie, dokumentacje, teksty medyczne, przedstawienia teatralne oraz prozę. Oferuję również tłumaczenia konsekutywne pomiędzy językami polskim, angielskim i chorwackim; dotychczas tłumaczyłem szkolenia i spotkania autorskie.

Dodatkowo, poza usługami translatorskimi, oferuję również korektę i **Quality Assessment** przetłumaczonych tekstów oraz usługi w zakresie **MTPE**. Więcej informacji o tych usługach znajdą państwo w zakładkach Usługi oraz Cennik.

Poza pracą tłumacza aktywnie działam naukowo w dziedzinie językoznawstwa. W trakcie studiów opublikowałem dwa artykuły naukowe, _Verbal Morphological Category of Aspect in the Cantonese Language_ na łamach czasopisma „Linguistica Silesiana” oraz _Zanik słowiańskiego dopełniacza po negacji w języku chorwackim na przykładzie pierwszego chorwackiego przekładu Biblii_ w publikacji „Młoda Slawistyka”. Brałem też udział w licznych konferencjach naukowych, gdzie przedstawiałem wyniki własnych badań lingwistycznych, między innymi na Uniwersytecie Warszawskim, Wrocławskim, czy na Uniwersytecie Witolda Wielkiego w Kownie. Ponadto stale rozwijam swoje umiejętności i staram się nabywać nowe podczas kursów akademickich – najświeższy przykład stanowi zdobycie certyfikatu językowego na poziomie C1 Zagrzebskiej Szkoły Slawistycznej w Dubrowniku w sierpniu 2023. 

## Zapraszam do kontaktu!
